<!doctype html>
<html>
<head>
	<meta charset="utf-8">
    <link href="TEST-4.css" rel="stylesheet" type="text/css">
	<title>Ducati</title>
</head>

<body>
	<div id="whitebox">
		<header><h1>Startsida</h1></header>
        <nav><h2>Gustaf Dalen</h2></nav>
        <article>
			<section></section>
  				<img src="190px-Gustaf_Dalén_1926.jpg" alt="Nobel rummet" width="350px" height"100px">
            <p>Gustaf Dalén anställdes som utvecklingsingenjör i företaget Aga (Aktiebolaget Gasaccumulator) 1906 och blev efter tre år utsedd till företagets VD. Gustaf Dalén förde på kort tid fram företaget Aga till en världsledande position inom främst fyrar som blev kända under namnet Agafyren. Agas genombrott på världsmarknaden var en stor order på fyrar 1911 för Panamakanalen. En ödesdiger olyckshändelse under ett prov 1912 med acetylengastuber för provning av maximal tryckhållfasthet, som exploderade, där han blev allvarligt brännskadad och miste synen på båda ögonen, hindrade honom inte att fortsätta som företagets självskrivna ledare ända till sin död 1937. En kort tid efter olyckshändelsen 1912 meddelades det att Gustaf Dalén hade tilldelats Nobelpriset i fysik. Dalén skänkte en stor del av prissumman till de anställda på Aga genom utdelning av en extra veckolön och instiftade också en fond på Chalmers tekniska högskola.</p><p>Gustaf Dalén växte upp i en syskonskara på fem bröder och en syster. Av barnen uppvisade Dalén mer ett praktiskt handlag än studieintresse och sysslade vid unga år med ett flertal olika komplicerade uppfinningar. Efter den grundläggande folkskolan genomgick han en anpassad utbildning vid folkhögskolan och lantmannaskolan i Stenstorp där han fick utbildning i mejerihantering och trädgårdsskötsel. Den första tiden efter utbildningen ägnade han sig åt gården där han visade prov på både sin tekniska begåvning och entreprenörsanda. Han startade en fröhandel och en biodling och drev också ett litet mejeri på gården. Han ägnade sig också åt att bygga och reparera olika jordbruksmaskiner. Han kom efter de inledande åren inom jordbruket alltmer att intressera sig för mer avancerad maskinteknik och naturvetenskap.

1892 begav han sig till Stockholm för att visa upp en av sina uppfinningar för Gustaf de Laval (en av den tidens stora uppfinnare som arbetade med separatorer och små ångturbiner), en apparat som på ett enkelt sätt kunde fastställa fetthalten i mjölk för att bönder skulle få betalt från mejeriet också efter mjölkens fetthalt. Mötet med Laval blev avgörande för hans fortsatta yrkeskarriär genom att Laval gav honom rådet att skaffa sig en gedigen teknisk utbildning. Efter en tids självstudier och privatundervisning lyckades han få inträde i Chalmers Tekniska institut[2] i Göteborg där han tog sin (civilingenjörs)examen 1896 (Chalmers fick civilingenjörsstatus 1937). Som ung ingenjör blev han fascinerad av cykeln som fortskaffningsmedel och hade speciellt idéer om hur cykelns bromssystem kunde förbättras och passade på att ta med sin cykel vid ett fototillfälle i ateljé 1895.
Efter sin examen vid Chalmers begav han sig till Schweiz för att studera vidare under ett år vid Polytechnikum i Zürich där professor Aurel Stodola (1859–1942) verkade inom maskintekniksektionen med turbiner som specialitet. Polytechnikum var på den tiden en av de främsta tekniska läroanstalterna i Europa där Dalén främst studerade olika typer av ångturbiner. Dalén hade blivit lovad anställning hos Gustaf de Laval vid sitt besök 1892 i Stockholm efter sin examen, vilket sannolikt var en anledning till en påbyggnadsutbildning i turbinlära. När Dalén återvände till Sverige hade Gustaf de Lavals företag fått stora ekonomiska problem och hade ingen möjlighet att anställa honom.
Efter återkomsten till Sverige 1897 ägnade han sig i Göteborg åt experiment med en varmluftsturbin och i samband detta luftkompressorer och pumpar. Det fortsatta arbetet kring dessa maskiner förlades till Gustaf de Lavals Ångturbin AB i Saltsjö-Järla, Nacka. Samtidigt arbetade han i firman Dalén & Celsing, som han hade grundat tillsammans med en studiekamrat på Chalmers, där han fick kontakt med Svenska Karbid & Acetylen AB i Göteborg och deras acetylenapparater. Då Karbidbolaget flyttade till Stockholm 1901 anställdes Dalén som dess överingenjör och verkstadschef. 1904 lämnade Dalén Karbidbolaget, men då företaget ombildades till AB Gasaccumulator senare samma år, blev han företagets konsulterande ingenjör. 1906 fick han en heltidstjänst på Aga och 1909, efter en rekonstruktion av bolaget som var nära en konkurs, utsågs han till företagets VD.</p>    
        </article>
        <aside>
        	 <ul>
           		<li><a href="TEST-2.html">Startsida</a></li>
       	  		<li><a href="TEST2Gustaf.html"target="_blank">Gustaf.Dalen</a></li>
          		<li><a href="TEST2selma.html"target="_blank">Selma.Lagerlöf</a></li>
                <li><a href="https://sv.wikipedia.org/wiki/Gustaf_Dal%C3%A9n" target="_blank" >Länk till Gustaf.Dalen</a></li>
           		<li><a href="https://sv.wikipedia.org/wiki/Selma_Lagerl%C3%B6f" target="_blank" >Länk till Selma.Lagerlöf</a></li>
        	</ul>
        </aside>
        <footer></footer>
	</div>
</body>
</html>